Общ вид на дефиниция на функция с условия:

name x1 x2 .. xk
 | g1 = e1
 | g2 = e2
 ..
 | otherwise = e

name - име на функция
x1 x2 .. xk - "формални параметри" (образци)
g1, g2 - условия
e1, e2 - различни изрази, определящи резултата (в зависимост от условията)
otherwise - незадължителна клауза, която се изпълнява тогава, когато никое от условията не е изпълнено

Процеса на оценяване на обръщение към такава функция започва с установяване поредния случай
в дефиницията на функцията, който е приложим за съответните аргументи. За да се отговори на този въпрос, трябва последователно да се оценят охраняващите изрази (условията), докато се достигне до първия срещнат, чиято оценка е True. Съответният израз от дясната страна на равенството определя резултата.
